# A Refaktor Magazin Általános Szerződési Feltételei

A Refaktor Magazin az Opsbears e.U. (Graf-Starhemberg-Gasse 47/6, 1040 Wien, Ausztria; továbbiakban: a Kiadó) által
online és nyomtatott formában kiadott informatikai magazin. A Refaktor Magazin elsődleges weboldala refaktor.hu
domain alatt található, a szerkesztősége a szerk@refaktor.hu e-mail címen érhető el.

A Refaktor Magazin célja a magyar nyelvű fejlesztői és üzemeltetői közösség fellendítése minőségi tartalmak
közlésével.

## Az oldal böngészése

A Refaktor Magazin tartalma, elemei és külső megjelenése a szerzői jog által védett.

Az oldal látogatója jogosult a refaktor.hu alatt található tartalmakat a felhasználói eszközére (személyi
számítógép, mobiltelefon, stb.) tartalomfogyasztás céljából díjmentesen letölteni és tárolni. A látogató jogosult
az oldal letöltött változatát személyes használatra átalakítani és továbbítani. (például: reklámokat szűrni,
nyomtatni, felolvasó programmal felolvastatni, stb.).

A látogató jogosult a Refaktor Magazinban közölt információkat a vonatkozó törvények által adott lehetőségeken belül
szabadon felhasználni, a példa-forráskódokat tanulási célból lemásolni és tovább módosítani.

A látogató ezen felül jogosult az oldalon található cikkeket a
[Creative Commons BY-NC-SA 4.0](http://creativecommons.org/licenses/by-nc-sa/4.0/legalcode) licenc szerint
terjeszteni a “Forrás: Refaktor Magazin” szöveg, valamint a licenc feltűntetésével közvetlenül a cikk szövege alatt.
Digitális médium esetén a “Refaktor Magazin” szövegrészt a látogató köteles a www.refaktor.hu webcímre belinkelni
oly módon, hogy azt keresőgépek követhessék. Egyéb médium esetén ehelyett a www.refaktor.hu szövegrészt is fel kell
tűntetni.

A terjesztés szabadsága kizárólag a cikkekre, és az azokhoz kapcsolódó tartalmi elemekre (például grafikonok,
diagramok, stb), vonatkozik, a Refaktor Magazin egyéb elemeire (pl. a cikkek kiemelt dekoratív képei, beágyazott
videók, az oldal külső megjelenése) nem. A beágyazott videók adott esetben szintén szabadon terjeszthetőek,
ezt azonban az azokat biztosító videóplatform (pl. YouTube) licencfeltételei az érvényesek.

A Magazin tartalmaiban a legnagyobb szerkesztői gondosság ellenére is előfordulhatnak hibák, amelyekért a Kiadó
semmilyen felelősséget nem vállal. A látogató kötelessége a közölt információk valóságtartamának és aktualitásának
utána járni.

## Cikkek beküldése, lektorálása

A Refaktor Magazin egy nyílt platform, ahol szívesen látjuk független szerzők cikkeit. A Szerző a cikk beküldésével
elismeri, hogy elolvasta és magára kötelezőnek ismeri el jelen Általános Szerződési Feltételek tartalmát.

A Szerző az általa létrehozott és a Refaktor Magazinban való felhasználásra szánt művekre (beleértve, de nem
kizárólagosan az írásos szövegek, programkódok és grafikai termékek, továbbiakban: “a Cikk”, vagy “a Cikkek”) nem
kizárólagos, visszavonhatatlan díjmentes használati jogot engedményez (továbbiakban: “Szolgáltatás”) a Kiadó javára.
A Szerző szavatolja, hogy a Cikk kizárólagos szellemi tulajdonát képezi és annak egészére vagy bármely részelemére
harmadik félnek nincs fenntartott joga vagy más, Cikk jelen szerződés szerinti jogszerű hatályába bocsátását kizáró
körülmény. Amennyiben a Cikknek több szerzője van, úgy a Szerző felelőssége, hogy a Társszerző(k) is elfogadják jelen
Általános Szerződési Feltételek tartalmát.

A Kiadó vállalja, hogy a cikk mellett feltűnteti a Szerző nevét, rövid bemutatkozó szövegét, weboldalát, valamint
amennyiben a kiadási médium lehetővé teszi, az egyéb elérhetőségeit is.

Amennyiben a Szerző saját hatáskörében megállapodásra jutott egy szervezettel (például a munkáltatójával) a cikk
megírásának támogatásában, a Szerző kérheti egy céglogó, valamint egy rövid céges bemutatkozó szöveg, valamint egy
hivatkozás elhelyezését is. Ez esetben a nevezett szervezet Társszerzőnek minősül.

A Szerző hozzájárul, hogy a Kiadó a Cikket saját hatáskörben kisebb változtatásoknak vesse alá, illusztrációkkal
lássa el,majd a Refaktor Magazin valamely weboldalán, illetve a Refaktor Magazin esetleges nyomtatott
változataiban közzé tegye, valamint jelen Általános Szerződési Feltételeknek megfelelően terjessze.

A Szerző fenntartja a jogot, hogy a Cikket, vagy annak lektorált változatát a saját weboldalán, blogján és promóciós
anyagaiban is közzé tegye.

Amennyiben a Szerző a Refaktor Magazin szerkesztősége által módosított változatot teszi közzé a fentieknek
megfelelően és nem kívánja a Creative Commons BY-NC-SA licenc rendelkezéseit követni, köteles a “Forrás: Refaktor
Magazin” szöveget feltűntetni közvetlenül a cikk alatt. Digitális médium esetén a “Refaktor Magazin” szövegrészt
a Szerző köteles a www.refaktor.hu webcímre belinkelni oly módon, hogy azt keresőgépek követhessék. Egyéb médium
esetén ehelyett a www.refaktor.hu szövegrészt is fel kell tűntetni.

A Kiadó vállalja, hogy a Refaktor Magazin online változata annak fennállása alatt mindig ingyenesen elérhető lesz
a nagyközönség számára. A Szerző hozzájárul, hogy a Kiadó a magazin üzemeltetéséből bevételekre tegyen szert.

### Lektorálás

A cikkek megjelenése előtt a cikke lektorálásra kerül szakmai és nyelvészeti szempontból. A lektor hozzájárul
a módosított cikk további felhasználásához jelen Általános Szerződési Feltételek szerint.

### Bevételek elosztása

A Kiadó jogosult a Refaktor Magazinból bevételre szert tenni. Amennyiben a Kiadó a jövőben a Refaktor Magazinból
közvetlenül bevételhez jut (például reklám elhelyezésével), a magazin szerzői és lektorai (közreműködők) jogosultak
ebből részesedést kérni a következők szerint:

 * A nettó árbevétel 70%-a a szerzők között kerül elosztásra.
 * A nettó árbevétel 5%-a a tartalmakat a megjelenésük előtt javítók (lektorok) között kerül elosztásra.
 * A nettó árbevétel 25%-a a Kiadót illeti meg.
 * A cikk megjelenése utáni módosítási javaslatok után nem jár részesedés a bevételből, mert ezek követése túl
   nagy adminisztratív teherrel járna.

A bevételek elosztása kizárólag a Refaktor Magazinból közvetlenül származó jövedelemre vonatkoznak, a Kiadó
egyéb bevételeiből a közreműködőket nem illeti meg részesedés.

A közreműködők az ilyen irányú igényüket kötelesek jelezni. Amennyiben ez nem történik meg, a részesedésükre nem
jogosultak. A közreműködők kifizetési igény esetén kötelesek az elérhetőségeiket a Kiadóval közölni, valamint azok
megváltozásakor azt haladéktalanul jelezni. Amennyiben a szerzők/lektorok az ilyen irányú igényüket nem jelzik,
elérhetetlenné válnak, vagy erről a jogukról lemondanak, a Kiadó a rájuk eső részt az adott üzleti év végéig
fenntartja, majd a magyar fejlesztői és üzemeltetői közösség támogatására (konferenciák, meetupok, oktatás, stb.)
fordítja.

Amennyiben egy cikk több szerző műve, a cikket beküldő Szerző köteles megállapodni a Társszerzőkkel a cikk után járó
bevételek elosztásáról.

Az kifizetés negyedévenként történik a Kiadó által küldött elszámolás alapján, euróban. Az elszámolást a közreműködő,
a jogos érdekei érvényesítése (pl. ügyvédi tanácsadás, könyvelés), valamint jogszabályi kötelezettségek kivételével
köteles bizalmasan kezelni. 50 eurónál kisebb összeg nem fizethető ki, és átmegy a következő negyedévre. A kifizetés
banki átutalással, vagy PayPal kifizetéssel történik. Az esetleges valutakonverzió, vagy banki költségek, valamint
az adózási kötelezettség a közreműködőt terhelik.

A szerzőkre, és lektorokra vonatkozó részek elosztásáról a szerzők, lektorok saját maguk dönthetnek
évente egyszer. Ehhez a közreműködők egy csoportja módosítási javaslatot küld be a Kiadó részére, amelyről a
közreműködők többségi szavazással döntenek. Amennyiben egy közreműködő egy naptári hónapon belül nem elérhető, magára
kötelezőnek ismeri el a többség döntését. A szavazásban a Kiadó vétó joggal rendelkezik azon esetekre, amennyiben a
kiválasztott elosztási módszer az árbevétel 2.5%-ánál nagyobb költségeket okozna, vagy negyedévente 2 munkaóránál több
munkaidőt vesz igénybe, műszakilag nem megvalósítható, valamint ha a kiválasztott kifizetési módszer törvénybe ütközik.
Az elosztási módszer változása a következő negyedévtől lép érvényre.

## A szerződési feltételek, hatálya módosítása

Jelen Általános Szerződési Feltételek visszavonásig érvényesek. A visszavonásról a Kiadó a Szerzőket elektronikus
formában, a látogatókat pedig a Refaktor Magazin honlapjára kitett figyelmeztetéssel tájékoztatja.

A Kiadó jogosult az Általános Szerződési Feltételeket időről időre módosítani, ezek a módosítások azonban nem érinthetik
a közreműködők jogait, kivéve amennyiben erre a hatályos törvényeknek való megfelelés miatt szükséges.

A Kiadó jogosult jelen szerződést átadni harmadik félnek, (többek közt egy másik magánszemélynek, gazdasági társaságnak,
egyesületnek vagy alapítványnak), amennyiben az a szerződés összes feltételét magára kötelezőnek ismeri el, és vállalja
a Refaktor Magazin szellemiségének megtartását.

A szerződésre a Kiadó székhelye szerinti törvények a mérvadóak, a referencianormák és az Egyesült Nemzetek üzleti jog
kizárásával. A területileg illetékes bíróság a Kiadó székhelye szerinti bíróság.

Utolsó módosítás: 2016. február 3.
